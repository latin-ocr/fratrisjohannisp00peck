46 PECHAM

derivatur. Ex hoc loco soli Petro et eius successoribus pleni-
tudo potestatis confertur et inde eorum heresis confunditur, qui
dicunt non plus posse papam super universalem ecclesiam quam
episcopum super sibi subditam dyocesim. Omnes igitur domino
pape obedire tenentur secundum divinam 1 auctoritatem et
evangelicam veritatem sicut expresse Rabanus exponit. Nec
huic est contrarium quod habetur ex Ieron. dist. 95 cap.
Olim,2 ubi videtur dicere unum fuisse ceteris superpositum 3 pro
evitando scismate. Hoc quidem verum est quia propter hoc
necesse fuit, sed nihilominus fieri potuit divina auctoritate, nec
sunt episcopi maiores presbiteris in officio sacerdotali, sunt
tamen in pontificali, alias non esset ordinata ecclesiastica
ierarchia ad conformitatem summe ierarchie, cuius ecclesiastice
ierarchie 4 vertex est ecclesie Romane antistes Petri successor; ’
de quo Augustinus ad Generosum,⁵ PetrO, inquit, totius ecclesie
figuram gerenti Dominus ait: “Super hanc petram edificabo
ecclesiam meam ''. Hec Augustinus. Obsecro quare dixit
Dominus Luc 22 [V. 31, 32]: “Simon, ecce Satanas expetivit
vos ut cribraret sicut triticum. Ego autem rogavi pro te ut
non deficiat fides tua; et tu aliquando conversus confirma
fratres tuos ''. Dominus dixit omnes ad temptandum expe—
titos;6 et numquid sibi7 de solo Petro cura erat, ut pro ipso
solo orare vellet, sed in hoc aperte docuit quod fides Petri est
fides totius ecclesie Dei, cum etiam non solum Petrum sed et
alios lapsuros'presciretss et dum dixit, “ et tu aliquando con-
versus confirma fratres tUOS,'' jurisdictionem ei attribuit9 super
omnes episcopos, Hinc etiam oves quas suo 10 sanguine redemit
Petro trine repetitionis 11 misterio pascendas commisit, dicens
Joan. ult.; “ Pasce oves meas ”. Ex quo patet quod Petrus seu
Petri vicarius est totius ecclesie pastor immediatus a Domino
-constitutUS‚ omnibus fratribus‚12 i.e. coapostolis et episcopis a
Domino prepositus, Hunc igitur obedientie honorem solvant

1 F. dictam. 2 Decreti Ι. Pars. Dist. xcv. (v.).
²3 F. suppositum. ⁴V.F. om. eccles. ierarchie.

5 Ang. Epist. liii. cap. 1; Migne xxxiii. col. 196.

⁶ V. expositos. 7 F. om. sibi.

⁸ B.V.F. sed alios tempore passionis lapsuros sciret.
⁹ B.V.F. tribuit. 10 F. proprio.
11 F. receptionis. ¹2 O. fidelibus.

