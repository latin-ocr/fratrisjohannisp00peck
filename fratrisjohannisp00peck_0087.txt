TRACTATUS PAUPERIS 69

contrario modo ex causis contrariis providente, nec viros sanctos
per hoc vereantur mendaciter diffamare, nec cessent prelatos
simpliciores theologice doctrine ignaros, ubi possint, falsis alle-
gationibus pro viribus inclinare. Hii carnaliter et seculariter
prudentes, prudentie spiritus sunt expertes, unde catholica
Jude 2 [v. 19]: “hii sunt qui segregant se ipsos animales
spiritum non habentes ”. Segregant, glossa, a sorte iustorum ;
animaleS, anime concupiscentiam sequentes,

(3) Item erunt isti crudeles oppressores servorum Christi et
precipue pauperum. Unde Gregorius Moral. 13 [cap. xi.]:
“ illos precipue in sancta ecclesia persequuntur quos multis sciunt
esse profuturos’'. Eo enim ipso quo in rebus presentibus
delectantur contrarium pro Viribus destruere conabimur.1 Unde
glossa illius verbi Psal. 9 [v. 9] ubi de Antichristo dicitur:
“Oculi eius in pauperem respiciunt''; dicit sic: iustos et
pauperes spiritu, quorum est regnum celorum antichristus
maxime persequetur. Qui autem pauperes appellerentur osten-
dit glossa illius versus sequentis [v. 14]: “tibi derelictus est
pauper'': dicens: pauper est omnibus huius mundi tempor-
alibus derelictiS‚ ut tu tantum sis spes eius Certum est quod
Antichristus et discipuli eius ad idem conabuntur. De numero
ergo precursorum suorum esse videntur, que contra egestatem
et paupertatem, quam Christus verbo et exemplo commen-
davit, totis viribus machinantur: et hii quia sunt contrarii
improbi amatores, Item super illud Gen. 49 [V. 17]: “fiat
Dan coluber in via, cerastes in semita‚'’ dicit glossa: Est anti-
christus coluber in via, quia eos per latitudinem vite ambulare
provocat quibus quasi parcendo blanditur; fit cerastes in
semita, quia quos fideles reperit et se ad celestis itineris pre-
cepta constringentes2 non solum calida persuasione impetit,
sed etiam terrore potestatis premit. Hec glossa. Ad celestia
se constringunt itinera qui servant ex voto Christi consilia.
Quos igitur tales cernimus inpugnare, certum est ad Antichristi
malitiam aditum preparare.

(4) Item 4⁰ erunt cupidi temporalium inprobi amatores Per
hoc etiam alios inclinantes Unde secunda Petri 2 [v. 1, 2, 3] :
“ fuerunt vero pseudoprophete in popuIO, sic et in vobis erunt

1 B. conabuntur. 2 O. om. et se . . . constringentes.

