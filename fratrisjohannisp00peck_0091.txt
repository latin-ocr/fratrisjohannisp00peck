TRACTATUS PAUPERIS 73

intelligenda, ut supra patet cap. 12, et hoc expresse dicit
Augustinus contra Faustum lib. 3O.1 Hii enim prohibent
nubere, hii dicunt principes tenebrarum non Deum cibos
corporales creasse, ut etiarn dicit ibi glossa.

6Ο dico quod isti precursores erunt vel sunt temporalis glorie
avidi sectatores. Unde Apoc. 13 [v. I: cf. v. 11]: “Vidi
aliam bestiam ascendentem de mari’'; glossa, i.e. superbiam:
et hec bestia, ut dicit, significat antichristi apostolos quos ipse
per totum mundum sperget, de quorum etiam simulatione
sequitur, “et habebat cornua duo similia agni ”2 glossa, si
quid boni in eis videbitur, simulatio est. Istorum superbia in
tantum ascendit ut, cum vitam infamem egerint, et in crapula
vixerint, de misticis intelligentiis scripturarum glorientur, sicut
in libellis patet, quos crapulati et stridentes nuper evomuerunt,
-quorum contraria sunt sanctissimis hominibus revelata et a
subtilissimis investigata, per sedem apostolicam confirmata
multipliciter contestante Deo de excelsis In tantum vero pro
veritate stare se simulant, ut pro ipsa agere se dicant, que con-
traria sunt prelati. Unde Gregorius exponens illud Job 41 '2 :
“fervescere faciet quasi ollam profundum mare‚’' etc, dicit:
“ Quid per mare nisi vita secularium? Quod Leviatan facit
fervescere quia constat quod persecutionis extreme tempore
studeat contra electorum vitam animos reproborum per flammam
crudelitatis excitare'’. Et infra:3 “Ergo leviatan ita seducet
corda reproborum ut quicquid agunt per iniquitatem perfidie
pro veritate recte fidei se facere suspicentur. Ergo sicut olla
fervent, dum sanctos crudeliter persecuntur; sed apud eos ipsa
persecutio unguentorum fragrantiam redolet, dum mens eorum,
vanis suspicionibus decepta, estimat quod Deo obsequium per-
solvat'’. Sed advertendum est quod duo sunt ypocritarum
vel simulatorum genera. Quidam enim sunt per omnia labori-
osa opera et difficilia gloriam querentes; quidam autem
asperitatem omnem fugienteS, solis quibusdam fictionum super-
stitionibus 4 se ab aliorum consuetudine segregantes : primitivi

1 Migne‚ Pat. Lat. xlii. col. 490.

‘3Job xli. 22; Moral. xxxiv, cap. xvi.
3Ιόἱᾱ. cap. xvii.

'¹ Β. fictionibus; V. om. superstitionibus.

