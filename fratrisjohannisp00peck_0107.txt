TRACTATUS PAUPERIS · 89

et verberibus ad spem animum reformat: dicat ergo bona que
fecit ut non cogatur inter mala de se desperare que audit''.
Hec Gregorius, Item tertio ad confusionem impiorum fallaci-
ter gloriantium, sicut apostolus, ut pseudo gloriam sterneret, se
ipsum etiam in comparatione eorum pertulit commendandO,
2 Cor. xi. [23]: ministri Christi sunt, et ego, etc.

Ad xim dicendum quod omnino et simpliciter suam religi-
onem omni alii preferre, non est hominis prudentia gubernati,
cum quelibet sua prerogativa gaudeat. Illam tamen, quam
artior commendat penitentia, quam vite puritas preradiare
facit, ad quam sedis apostolica non errans aliarum regularum
*professores transire permittit, in qua Christi et apostolorum
evidentius conversatio refulget, in qua sanctarum uberior
recipitur copia personarum, preferre aliis quoad multa sine
aliarum iniuria non est arrogantia sed pietaS‚ cum ad utilitatem
convertitur animarum. Que qui non credit legat epistolam
Bernardi ad Robertum monachum [Migne‚ Pax. Lat. clxxxii.
(37 εἰ seq.], quem huiusmodi persuasionibus nititur multum a
Cluniaco ad Claravallense monasterium revocare: legat etiam
leronimum ad Heliodorum [Migne‚ Pal. Lat. xxii. 547] pre-
ferentem pauperes monachos divitibus ac dicentem de ipsis
aspere subsanando: Sint ditiores monachi quam fuerant secu-
lareS‚ et cetera que sequuntur. Amplius de statu prelatorum
patet supra 14 cap0. Amplius status religiosorum est status
perfectionis proprie adquirende3 status autem prelationis est
status perfectionis exercende, ita quod non est omnino univoca
comparatio prelationis et religionis ad perfectionem. Nullus
enim debet secundum iura ad prelationem assumi nisi virtute
perfectus: ad religionem autem veniunt peccatores et pueri
virtutum sibi copiam comparare [?]. Unde religio ad per-
fectionem se habet ut medicina ad sanitatem corporalem. Pre-
latio autem se habet ad perfectionem ut militia ad sanitatem.
Amplius prelatorum nomine proprie intelliguntur episcopi, quos
tota debet iure ecclesia revereri; aliorum autem vita inferiorum
longe inferioris est meriti, propter quod eis liber conceditur
ingressus ad religionem quasi ad frugem melioris vite sicut
patet [causa] 19 q. Ι ex concilio Toletano,

Ad xiim quod nichil in eorum regula habetur quod non

