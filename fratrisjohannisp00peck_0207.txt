DEFENSIO FRATRUM MENDICANTIUM 189

Papa. Causa que hic vertitur patenter 1 audita
Iam in parte cernitur quasi expedita ;
Nos et fratres igitur diffinimus ita

560 Quod mundo preponitur regularis vita.

Set debes distinguere breuiter et plane.
Aliud est viuere munde ‘2 et mundane ;
Mundane se gerere non est mentis sane,
Mundum munde3 fugere mentis 4 Christiane.5

Festucam in aliis oculis videtis
Et in vestris propriis trabem non sentitis.
Vos qui cum vermiculis super peetus itis,
De caeli aviculis judicare scitis.

Sequuntur discipulos Christum habituri ;
Vobis sinunt sacculos, credunt suo juri ;
Scariotis loculos tenete securi ;
Generate parvulos sicut Epicuri ;
Melius est singulos nubere quam uri.

1 attenter, A. 2 mundo, MSS.
3 mente, D. ; Mundo mundum, A. 4 vitae, A.

5 This stanza ἐς omitted by B. and S. together withfive other stanzas inserted
here in A. :—

Sed remanet quaestio, tediosa satis.

Duo sunt in medio paris caritatis.

Hoc est in coenobio; hic, non dubitatis,
Quo major perfectio quo plus sanctitatis.

Cedat omne jurgium cum suis loquelis.
Ponentes silentium utrisque querelis,
Damus beneficium responsi fidelis

Primo, majus praemium reddetur in coelis.

Cum quis claustrum eligit, se constringens voto,
Lignum Deo porrigit, sed cum fructu toto ;
Cum quis mundum diligit, Deum corde toto,
Deo fructum dirigit, ligno non amoto.

Exemplum considera congruum sermoni :
Est arbor fructifera regularis boni
Voluntas et opera quae voto deponi
Solent, et sic cetera poterunt exponi.

Pro praelatis loqueris non erat necesse;
Non sunt tui generis, supra debent esse,
Quibus, et non ceteris, sunt claves concesse,
A nobis hoc noveris et tibi prodesse.

